U uslovima sve ostrijeg animoziteta izmedju NATO-a i Rusije, najispravniji stav u laznoj dihotomiji NATO ili ODKB svodi se na izbor vojne neutralnosti. Svako drugo resenje islo bi na stetu Srbije
Sve vojno svrstane drzave lice jedna na drugu, a svaka neutralna, neutralna je na svoj nacin – parafraza je cuvene Tolstojeve recenice kojom otvara jedan od najvecih romana, Anu Karenjinu, a cini nam se zgodnom za pocetak teksta o odnosima Srbije i NATO-a i pitanju treba li nasa zemlja da se prikljuci nekom vojnom savezu, ili da ostane neutralna. Kada se govori o prikljucenju Srbije nekom vojnom savezu, gotovo uvek se misli na NATO, a to je (mada ne otvoreno) i tema ovonedeljnog seminara Parlamentarne skupstine NATO-a, pod nazivom „Evroatlantske integracije, partnerstvo za mir i dalji koraci u suocavanju sa preostalim izazovima na Zapadnom Balkanu“ koji se odrzava u Skupstini Srbije.

Kada kazemo da lice jedna na drugu, mislimo na stvari koje moraju da rade mimo svoje volje, a koje su uvek iste i u interesu su jednog centra moci koji se (posle Donalda Trampa) vise cak ne moze nazvati ni Vasingtonom nego dubokom drzavom. Setite se samo Trampovog obrazlozenja (vrlo smislenog) u vreme kada se vodila polemika oko redefinisanja odnosa u NATO-u. „Oni (Crna Gora) imaju vrlo agresivne ljude. Mozda ce postati agresivni i, cestitam, usli ste u Treci svetski rat“, rekao je Tramp jula 2018. tokom razgovora s Takerom Karlsonom na kablovskoj televiziji „Foks njuz“, odgovarajuci na pitanje zbog cega bi americki vojnici ikada isli u Crnu Goru i branili je od napada.

To je pogled iz americke izolacionisticke perspektive, ali on se moze preslikati, mnogo verodostojnije, na perspektivu koju jedna mala drzava kao clanica NATO-a moze imati na Ameriku, nespornog kolovodju Alijanse. Oni, Amerikanci, imaju vrlo agresivne ljude koji vas ocas posla mogu uvuci u Treci svetski rat, ili makar regionalni rat u kojem ne zelite da ucestvujete. Na primer, u nelegalnu agresiju na SRJ 1999. godine ili sprovodjenje zone zabranjenog leta iznad Libije koje se ubrzo pretvorilo u bombardovanje te zemlje i pretvaranje jedne od najprosperitetnijih africkih drzava u crnu rupu (ionako) Crnog kontinenta. Zelimo li da budemo deo takvog zlocinackog poduhvata i saucesnici? Valjda ne.

Forme neutralnosti
Kada kazemo da su neutralne drzave neutralne na svoj nacin, samo u Evropi imamo tri primera neutralnosti – od apsolutne koju uziva Svajcarska i nista joj ne fali, do onih „pragmaticnih“ koje praktikuju Svedska ili Austrija. Svedsku vojnu neutralnost neki strucnjaci opisuju kao „vojnu nesvrstanost“, koja nije deo ustava te zemlje, ali je doktrina koja se potvrdjuje iz godine u godinu vekovima.

Kao deo politickog Zapada i EU, ali ne i NATO-a, Svedska ima visok stepen saradnje s Alijansom, mada njene intervencije podrzava jedino ukoliko su odobrene rezolucijom UN (Svedska, tako, ni na koji nacin nije ucestvovala u agresiji na SRJ 1999). Cak i kada postoji rezolucija UN, ucesce u borbenim misijama nije opcija za Svedjane, sto se pokazalo i u Libiji, gde je svedska avijacija imala izvidjacku ulogu, ali i na Kosovu i Metohiji, gde su svedski vojnici ucestvovali iskljucivo u okviru mirovnih snaga s mandatom UN (kao i Austrija).

Osmatracnica KFOR-a na putu ka Visokim Decanima (Foto: Radomir Jovanovic/Novi Standard)
Osmatracnica KFOR-a na putu ka manastiru Visoki Decani (Foto: Radomir Jovanovic/Novi Standard)
S druge strane, Svedska ima ceo niz odbrambenih sporazuma sa EU i drugim nordijskim zemljama, sto znaci da ne bi bila pasivna u slucaju napada na neku nordijsku drzavu. Iako poslednjih godina postoje pritisci da se Svedska uclani u NATO, to, za sada, nije ostvarivo jer se tome ostro protivi vise od 50 odsto Svedjana privrzenih tradiciji vojne neutralnosti. Ovakva „vojna nesvrstanost“ je proteklih 200 godina dobro sluzila Svedsku i doprinela joj da postane jedna od najbogatijih zemalja na svetu, dok njena bezbednost nije bila ugrozena cak ni u vreme Drugog svetskog rata.

Drugi evropski primer je Austrija – 1955. proglasila je stalnu neutralnost koja je postala i ustavna norma te zemlje. To, medjutim, nije sprecilo Bec da kroz program Partnerstva za mir ucestvuje u razlicitim NATO misijama i operacijama koje su percipirane kao uskladjene s austrijskim nacionalnim interesima, pretezno na Balkanu. Vazno je istaci da u saradnji Beca s Alijansom postoji crvena linija – Austrija ne prihvata ucesce u vezbama koje se ticu clana pet Povelje NATO-a ili u pripremama za napad. Osim toga, insistiranje Beca na svojoj neutralnosti proporcionalno je sve vecem zatezanju u odnosima NATO-a i Rusije, pri cemu je oko 80 odsto Austrijanaca skepticno prema Alijansi.

Srbija i NATO
„Srbija je danas jedno malo ostrvo u okeanu EU i NATO-a i Srbija nema krila da preleti do Rusije i da stupi u ekonomski i vojni savez sa Rusijom“, izjavio je pre nekoliko godina jedan od vodecih NATO zagovaraca u Srbiji Vuk Draskovic i dodao da su gradjani odlucno protiv NATO-a pre svega zbog neznanja, a dobrim delom zbog inata i mrznje. Kako je tada rekao, „ako sutra kosovski zar bukne u plamen, on veoma lako moze zahvatiti i Bosnu i Makedoniju, a postoji samo jedna sila koja ce taj plamen gasiti, a to je NATO“. „Izvesno je da bi vecinu svojih bezbednosnih i razvojnih problema Srbija resila pristupanjem NATO-u“, kazao je on isticuci da „u nekim pitanjima, od nacionalnog i drzavnog interesa drzava ne sme da slusa vecinu, neznanje, inat i strasti nego se odluke moraju donositi racionalno, u skladu sa nacionalnim interesom Srbije“.

Vuk Draskovic nije ni najglasniji, ni najpometeniji zagovornik clanstva Srbije u NATO-u i argumenti koje je on ovde izneo opste su mesto medju njegovim istomisljenicima. Ove njegove reci su, zato, samo primer s kojim se moze debatovati.

Argument o Srbiji kao ostrvu u NATO okeanu (okruzeni smo NATO clanicama) stoji isto onoliko koliko je i na prolece 1941. stajao argument da se Kraljevina Jugoslavija mora prikljuciti Trojnom paktu, jer je okruzena njegovim clanicama i „nema krila da preleti do Rusije (ili Velike Britanije)“. Praviti pakt sa zlom iz ovakvih razloga je krajnje necasna rabota s kojom se slobodarski i pravdoljubivi duh srpskog naroda nikada ne bi mogao pomiriti. Draskovic, opste je poznato, ima kvislinski stav spram 27. marta 1941. i smatra ga greskom, a tako ocito gledaju i njegovi istomisljenici u odnosu prema NATO-u.

Kada je vas autor na nedavnoj tribini pomenuo ovaj argument, od sagovornika (javnog zagovaraca clanstva u NATO-u ispilelog iz gnezda notornog Darka Trifunovica) dobio je odgovor da se NATO nikako ne moze porediti s Hitlerom. „Tacno je, pogresio sam“, uzvratio je vas autor, „ali greska je na Hitlerovu stetu, jer nikada nisam cuo da se ijedan nacisticki zvanicnik hvalio smrcu 500.000 hiljada dece zarad ostvarivanja svojih ciljeva, a jedan NATO zvanicnik jeste.“ Dok je kod nacista uzasni Holokaust bio drzavna tajna u cije su skrivanje od ociju i nemacke, i svetske javnosti ulozeni ozbiljni napori, bivsa americka drzavna sekretarka Medlin Olbrajt otvoreno je opravdala smrt pola miliona iracke dece, jer je ona omogucila ostvarenje americkih (NATO) ciljeva (intervju za emisiju „60 minuta“ americke televizije Si-Bi-Es iz maja 1996).


Druga stvar je pitanje bezbednosti Srbije. Ako je nasa zemlja „ostrvo u okeanu NATO-a“, ko to moze ugroziti nasu bezbednost, osim samog NATO-a? Bas kao i Trojni pakt 1941. Ili NATO nije siledzija koji nam preti, pa nam clanstvo u njemu i ne treba, ili jeste siledzija, pa je udruzivanje s nekim takvim krajnje nemoralan cin. Uklonili bismo opasnost od nedrzavnih faktora poput terorista? Opste je poznato da drzave clanice NATO-a nikako nisu meta surovih i brutalnih teroristickih napada i da su, uspevsi sebe da zastite od te posasti, sigurno sposobne da zastite i nas. Da, ali u nekom sarenom svetu s kucama od cokolade.

Ugasili bi plamen na Kosovu i Metohiji? Kao 1999, ili kao marta 2004? Ili bi ga ugasili kao sto su pomogli Hrvatskoj da „Olujom“ ugasi „plamen“ u Krajini 1995? Kao NATO clanica verovatnije je da bismo bili primorani da bombardujemo svoje sunarodnike nego sto bismo bili u mogucnosti da ih zastitimo. Na kraju krajeva, NATO zvanicnici su vise puta istakli da Srbija ne moze da udje ni u EU, a ni u NATO bez priznavanja nezavisnosti „Kosova“. Toliko o borbi za nas interes, osim ako nacionalni interes ne posmatramo iz ugla Draskovica Vuka.

Budimo realni, clanstvo u NATO-u po nasu bezbednost pre bi bilo benzin nego voda, jer bismo tada dobili zaista ozbiljnog neprijatelja – Rusiju. Poljska i Rumunija, na primer, ranije nisu bile meta ruskih nuklearnih raketa, ali otkako su postale NATO clanice, i kao takve pristale na rasporedjivanje americkih raketa na svojoj teritoriji, to su postale. Mislite o tome. U krajnjoj liniji, setimo se Trampovih reci i prenesimo ih na sebe – zelimo li da ratujemo protiv Rusije zbog Litvanije, Letonije, ili Estonije koje su u rat gurnule SAD?

Poruke sa seminara
Svestan je NATO da se, zbog ogromnog protivljenja, Srbija ne moze otvoreno prizivati u clanstvo, ali zato se to cini indirektno i ispod zita. Tako je Mircea Dzoana, zamenik generalnog sekretara NATO-a Jensa Stoltenberga, na seminaru izjavio da NATO postuje odluku Srbije da bude vojno neutralna, ali da je „u sve opasnijem svetu partnerstvo sa Alijansom sve vaznije, s obzirom na to da se menja globalna ravnoteza moci“.

Ako se menja globalna ravnoteza moci, to znaci da NATO gubi moc, a ne da je dobija. Ako NATO gubi moc, onda je saradnja s njim sve manje vazna, a ne obrnuto. A pogotovo ako se uzme u obzir koga NATO smatra najvecim neprijateljima – upravo one koji su sve jaci i upravo one koji zastupaju stavove bliske srpskim nacionalnim interesima (naravno, pod uslovom da ih ne posmatramo iz ugla Draskovica Vuka). Dzoana je naveo da je saradnja Srbije i NATO-a najociglednija kroz angazman misije KFOR-a na Kosovu, koja, kako je naveo, garantuje bezbednost i slobodu kretanja. A je li? Kao onda kada im je trebalo skoro nedelju dana da se pojave na administrativnim prelazima Jarinje i Brnjak koje su zaposeli kosovski specijalci? Ili, jos gore, marta 2004.

Jos je znakovitija izjava predsednika Parlamentarne skupstine NATO-a Dzeralda Konolija, koji je kao posebne izazove izdvojio situaciju u BiH i normalizaciju odnosa Beograda i Pristine. I jednu, i drugu znamo kako bi da resavaju, i izlisno je sada govoriti o tome.

S druge strane, predsednik Skupstine Srbije Ivica Dacic istakao je da je vojna neutralnost „nasa zakonska obaveza, ali je ujedno i odraz raspolozenja vecine nasih gradjana“, te da ne postoji nikakav „tajni plan“ za uclanjenje Srbije u NATO. Dodao je da ovakva pozicija Srbije na najbolji nacin odrazava njeno gledanje na resavanje medjunarodnih bezbednosnih problema, ali odrazava i duboka osecanja naroda Srbije u vezi s intervencijom NATO-a pre 22 godine.

Pozar u rafineriji nafte u Pancevu tokom NATO agresije 1999. (Foto: Tanjug/Vladimir Dimitrijevic)
Pozar u rafineriji nafte u Pancevu tokom NATO agresije 1999. (Foto: Tanjug/Vladimir Dimitrijevic)
I ovo je u trenutnoj situaciji, u uslovima sve ostrijeg animoziteta izmedju NATO-a i Rusije, najispravniji stav i jedini opravdan u laznoj dihotomiji NATO ili ODKB, jer bi svako od ovih resenja bilo na stetu Srbije. Iako suprotstavljena, ova dva gledista imaju nesto zajednicko, a to je indirektni poziv da se Srbija ukljuci u „novi hladni rat“, zbog cega ni jedan ni drugi nisu utemeljeni na srpskom stanovistu, odnosno na srpskom nacionalnom interesu koji u datim okolnostima moze jedino biti ocuvan u okvirima politike vojne neutralnosti, na nas nacin.



Naslovna fotografija: Ministarstvo odbrane Republike Srbije



Izvor Pecat
